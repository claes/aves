<!--
  ~ Copyright (c) Claes Holmerson 2013, 2015. The program is licensed under GNU GPL v3. See LICENSE.txt for details.
  -->

<html xmlns="http://www.w3.org/1999/html">
<head>
    <meta http-equiv="content-type" content="text/html; charset=UTF-8">
</head>
<body style="color:white; background-color:transparent;" link="#33b5e5" vlink="#33b5e5">
<p>
    <i>Fågelappen Online</i> är din guide till information om Sveriges och världens fåglar.
    Fågelappen hämtar informationen från de bästa källorna på Internet.
    Därför behöver du ha nätverksförbindelse (WiFi eller mobildata påslaget) för att kunna använda den.
    Med hjälp av Fågelappens register kan du därefter finna fakta och information om fåglar, lyssna på fågelläten, och se fotografier och kartor.
</p>
    <h2>Fågelindex</h2>
<p>
    Fågelappen har ett register över alla världens fåglar, med fokus på fåglar du kan se i Sverige.
    Registret visar fåglarnas svenska, engelska och vetenskapliga namn. Numera finns det svenska namn på alla världens fåglar!
</p>
<p>
    Du kan sortera listan i alfabetisk ordning efter dessa namn, samt även i <i>fylogenetisk ordning</i>, det vill säga efter släktskap.
    Det är samma ordning som fåglarna presenteras i moderna fågelböcker.
    Du kan också söka på artnamn.
</p>
<p>
    Registret utgår från Sveriges Ornitologiska Förenings lista över fåglar i <i>Västpalearktis</i>.
    Västpalearktis är ett geografiskt område som täcker Europa, samt delar av norra Afrika och västra Asien.
    I listan indikeras med en bokstav fågelns anknytning till Sverige, och från menyn kan du också filtrera på denna status.
    Från fåglar som säkert häckar i Sverige (H) och de som möjligen häckar här (h), till fåglar som flyttar genom Sverige (F) och fåglar som sporadiskt vistas i Sverige (T).
    Du kan också filtrera på fåglar som i sällsynta fall har observerats här (R), och fåglar som ibland observats i form av "rymlingar från fångenskap" och liknande (I).
    Därtill kan du också filtrera fåglar som hör hemma i Västpalearktis men aldrig synts i Sverige (V).
    Och slutligen - alla övriga fåglar som hör hemma i resten av världen (Ö).
    Väljer du att lista alla världens fåglar kan appen bli ganska långsam - listan är över 10000 fåglar lång!
</p>
<p>
    Vid sidan av vissa fåglars namn visas ikoner som visar deras rödlistningsstatus <i>i Sverige</i>.
    Rödlistningstatusen har fastställts av Naturvårdsverket och ikonerna har följande betydelse
    <ul>
    <li>LC - livskraftig</li>
    <li>NT - nära hotad</li>
    <li>VU - sårbar</li>
    <li>EN - starkt hotad</li>
    <li>CR - akut hotad</li>
    </ul>
    Detta är alltså rödlistningsstatus i Sverige. Det finns en annan rödlistningsstatus av respektive art i världen, som oftast framgår av dess Wikipedia-sida.
</p>
<h2>Artinformation</h2>
<p>
    När du valt en art i listan så kan du ta del av information från olika källor.
</p>
<h3>Wikipedia</h3>
<p>
    I första fliken kan du läsa Wikipedia-artikeln om arten, på antingen svenska eller engelska. Byt språk i menyn högst till höger.
</p>
<h3>Flickr</h3>
<p>
    I andra fliken visas bilder av arten som laddats upp på gruppen <a href="https://www.flickr.com/groups/birdguide/">Field Guide: Birds of the World</a> på Flickr.
    Beroende på vilken licens som varje bilds upphovsman har valt för respektive bild kan det bero på om bilden får visas i appen. Bara bilder med tillräckligt fri licens visas.
    För en del arter finns det dessvärre inga tillgängliga bilder som har sådan licens, och då visas en informationstext om det.
</p>
<h3>xeno-canto</h3>
<p>
    I tredje fliken kan du lyssna på läten - lockrop, fågelsånger med mera. Lätena kommer från sajten xeno-canto, som är den största databasen av fågelläten på Internet.
    Precis som för Flickr kan du enbart välja läten som har en licens som tillåter appen att spela upp dem.
</p>
<h3>Karta</h3>
<p>
    I fjärde fliken kan du se var på kartan som arten har observerats. Du kan i menyn välja lagom utsnitt på kartan, från din lokala plats, upp till hela världen.
</p>
<p>
    Informationen kommer från den svenska <a href="http://www.artdatabanken.se/">Artdatabanken</a>.
    Det är alltså frågan om <i>registrerade observationer</i>, inte att förväxlas med utbredningskartor.
    I folktäta områden kan man räkna med fler observationer, till exempel.
    Men de ger en fingervisning om var fågeln kan ses.
    Har en art mer än tre registrerade observerationer på en plats så visas platsen på kartan med en svagt blå punkt. Har platsen mer än 25 observationer visas den mörkt blå.
</p>
<p>
    I denna karta kan du också se, när du zoomar in, gränser för svenska naturreservat, nationalparker och fågelskyddsområden.
</p>
<h3>Externa webbsidor</h3>
<p>
    Menyn du når genom ikonen med jordgloben ger dig tillgång till information på externa webbsidor.
    Detta inkluderar aktuella observationer av arten på Artportalen, bilder uppladdade till Artportalen, Artfakta om arten (från Artdatabasen), samt Google bildsökresultat och Youtube videosökresultat på artnamnet.
</p>
<h3>Andra arter i samma familj</h3>
<p>
    Artnamnet presenteras i en meny tillsammans med information om vilken ordning och familj arten hör.
    I denna meny kan du också snabbt navigera till andra arter i samma familj.
    Listan av arter som presenteras här begränsas av samma filter som i index-sidan.
</p>
</body>
</html>